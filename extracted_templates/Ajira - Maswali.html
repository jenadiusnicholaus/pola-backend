<!DOCTYPE html>
<html>
<head>
<meta charset="UTF-8">
<style>

        @page {
            size: A4;
            margin: 2.5cm;
        }
        body {
            font-family: 'Times New Roman', Times, serif;
            font-size: 12pt;
            line-height: 1.8;
            color: #000;
        }
        .center { text-align: center; }
        .left { text-align: left; }
        .right { text-align: right; }
        .justify { text-align: justify; }
        .bold { font-weight: bold; }
        .italic { font-style: italic; }
        .underline { text-decoration: underline; }
        table {
            width: 100%;
            border-collapse: collapse;
            margin: 10px 0;
        }
        td, th {
            border: 1px solid #000;
            padding: 5px;
        }
    
</style>
</head>
<body>
<p class="left">
<span class="bold">"</span>
<span class="bold">title</span>
<span class="bold">": "Sheria ya Ajira na Mahusiano ya Kazi</span>
<span class="bold">- Maswali</span>
<span class="bold"> na Majibu</span>
<span class="bold">",</span>
</p>
<p class="left">
<span class="bold">"</span>
<span class="bold">language</span>
<span class="bold">": "KISWAHILI",</span>
</p>
<p class="left">
<span class="bold">"</span>
<span class="bold">sections</span>
<span class="bold">": blue = subtitle ,  black = content of subtitle.</span>
</p>
<p class="justify">
<span>1. </span>
<span>Je, ni lazima mwajiri ampe mfanyakazi mkataba wa ajira kwa maandishi?</span>
</p>
<p class="justify">
<span>
Ndi</span>
<span>yo. Kwa mujibu wa </span>
<span>Sheria ya Ajira na mahusiano ya kazi</span>
<span>, mwajiri anatakiwa kutoa mkataba wa ajira kwa maandishi </span>
<span>pindi  tu mwajiriwa atakapoanza ajira. </span>
<span> </span>
</p>
<p class="justify">
<span>2. </span>
<span>Nifanye nini iwapo mwajiri anakataa kunipa mkataba wa ajira?</span>
</p>
<p class="justify">
<span>Ni haki yako kupatiwa mkataba </span>
<span>wa maandishi pindi tu unapoanza</span>
<span> ajira. </span>
<span>Ikiwa upo kwenye ajira na mwajiri hataki kukupa mkataba</span>
<span>, unaweza kuwasilisha malalamiko yako mahakama ya kazi (CMA) </span>
<span>au mahakama zingine zinazoshughulikia masuala ya Ajira na mahusiano ya kazi.</span>
</p>
<p class="justify">
<span>Kumbuka: </span>
<span> Kukosa mkataba si kigezo cha kunyimwa haki zako.</span>
</p>
<p class="justify">
<span>3</span>
<span>. </span>
<span>Mkataba wa muda mfupi unaweza kuwa wa muda gani kwa mujibu wa sheria?</span>
</p>
<p class="justify">
<span>
Sheria haijaweka kikomo cha moja kwa moja, lakini mkataba wa muda maalum haupaswi kutumika kwa kazi za kudumu. Kazi za muda mfupi au za msimu ndizo zinazostahili mkataba wa muda maalum.</span>
</p>
<p class="justify">
<span>4</span>
<span>. </span>
<span>Je, mfanyakazi anaweza kuachishwa kazi bila sababu ya msingi?</span>
</p>
<p class="justify">
<span>Hapana. Kwa mujibu wa </span>
<span> sheria ya ajira na mahusiano ya kazi</span>
<span>, hakuna mfanyakazi anayepaswa kuachishwa kazi bila sababu ya haki, au bila kufuata utaratibu wa haki.</span>
</p>
<p class="justify">
<span>5</span>
<span>. </span>
<span>Ni taratibu gani mwajiri anatakiwa kufuata kabla ya kumwachisha kazi mfanyakazi?</span>
</p>
<p class="justify">
<span>Lazima kufanyika uchunguzi </span>
<span>na kusikilizwa k</span>
<span>wa haki (fair hearing), ambapo mfanyakazi atapewa nafasi ya kujieleza dhidi ya tuhuma, na uamuzi kufanyika kwa haki.</span>
</p>
<p class="justify">
<span>6</span>
<span>. </span>
<span>Je, ni lazima kuwe na ushahidi wa maandishi wakati wa kusitisha ajira?</span>
</p>
<p class="justify">
<span>Ndiyo. Barua ya kusitisha ajira inapaswa kutolewa na iwe na sababu za wazi, na ithibitike kuwa mfanyakazi alipokea taarifa hiyo.</span>
</p>
<p class="justify">
<span>7</span>
<span>. </span>
<span>Mfanyakazi anaweza kudai fidia kwa kuvunjwa kwa mkataba kiholela?</span>
</p>
<p class="justify">
<span>Ndiyo. Mfanyakazi anaw</span>
<span>eza kudai fidia ya hadi miezi 24</span>
<span> ya mshahara wa mwisho, pamoja na malimbikizo ya stahiki nyinginezo kama likizo, posho n.k.</span>
</p>
<p class="justify">
<span>8</span>
<span>. </span>
<span>Ni ipi tofauti kati ya mkataba wa kudumu na wa muda maalum?</span>
</p>
<p class="justify">
<span>Mkataba wa kudumu hauna tarehe ya mwisho na huendelea hadi pale utakapositishwa kihalali. Mkataba wa muda maalum unaisha kwa tarehe au muda uliokubaliwa.</span>
</p>
<p class="justify">
<span>9</span>
<span>. </span>
<span>Je, kuna tofauti ya haki kati ya wafanyakazi wa mkataba wa muda maalum na wa kudumu?</span>
</p>
<p class="justify">
<span>Kimsingi, wafanyakazi wote wana haki sawa kwa mujibu wa sheria kuhusu mazingira ya kazi, malipo, na heshima kazini, isipokuwa kwenye masuala ya usalama wa kazi.</span>
</p>
<p class="justify">
<span>10</span>
<span>. </span>
<span>Je, mwajiri anaweza kubadili masharti ya mkataba wa ajira bila ridhaa ya mfanyakazi?</span>
</p>
<p class="justify">
<span>Hapana. Mabadiliko ya masharti ya ajira yanahitaji makubaliano kati ya pande zote mbili â€” mwajiri na mfanyakazi.</span>
</p>
<p class="justify">
<span>11</span>
<span>. </span>
<span>Je, mfanyakazi anaweza kuondoka kazini bila notisi?</span>
</p>
<p class="justify">
<span>Ndiyo, lakini ni kwa sababu ya ukiukwaji mkubwa wa mkataba (constructive dismissal), kama mazingira ya kazi kuwa mabaya kiasi cha kuathiri ustawi wa mfanyakazi.</span>
</p>
<p class="left">
<span>12</span>
<span>. </span>
<span>Notisi ya kusitisha ajira inatakiwa kuwa ya muda gani?</span>
</p>
<p class="left">
<span>Inategemea </span>
<span>Kulingana </span>
<span>na aina </span>
<span>na muda wa ajira:</span>
</p>
<p class="left">
<span style="font-size: 12.0pt">Siku saba (7) kama notisi itatolewa ndani ya mwezi wa kwanza wa ajira</span>
</p>
<p class="left">
<span style="font-size: 12.0pt">Siku nne (4) , kama mwajiriwa ameajiriwa ajira ya mpangilio wa siku hadi siku au wiki kwa wiki. </span>
</p>
<p class="left">
<span style="font-size: 12.0pt">Siku 28 kama mwajiriwa ameajiriwa ajira ya miezi. </span>
</p>
<p class="left">
<span>13</span>
<span>. </span>
<span>Je, mfanyakazi ana haki ya likizo ya mwaka?</span>
</p>
<p class="left">
<span>Ndiyo. Mfanyakazi anastahili likizo ya siku zisizopungua 28 kwa mwaka wa kazi, ikijumuisha siku za mapumziko ya wiki.</span>
</p>
<p class="left">
<span>14</span>
<span>. </span>
<span>Je, ni haki gani nyingine za mfanyakazi kwa mujibu wa sheria ya kazi?</span>
</p>
<p class="left">
<span>Mshahara wa haki</span>
</p>
<p class="left">
<span>Likizo ya uzazi</span>
</p>
<p class="left">
<span>Likizo ya wagonjwa</span>
</p>
<p class="left">
<span>Mazingira salama ya kazi</span>
</p>
<p class="left">
<span>Haki ya kujiunga na vyama vya wafanyakazi</span>
</p>
<p class="justify">
<span>15</span>
<span>. </span>
<span>Ni muda gani mfanyakazi anaweza kufungua shauri kuhusu kuvunjwa kwa ajira?</span>
</p>
<p class="justify">
<span>Mfanyakazi anatakiwa kuwasilisha shauri ndani ya siku 30 baada ya tukio la kuachishwa kazi.</span>
</p>
<p class="left">
<span>16</span>
<span>. </span>
<span>Je, migogoro ya ajira hupitia hatua zipi kabla ya kufikishwa Mahakamani?</span>
</p>
<p class="justify">
<span>Migogoro ya ajira huanza katika </span>
<span>Tume ya Usuluhishi na Uamuzi (CMA)</span>
<span>. Endapo hakuna suluhisho, inaweza kupelekwa Mahakama ya Kazi au Mahakama Kuu, kutegemea na aina ya mgogoro.</span>
</p>
<p class="left">
<span>17</span>
<span>. </span>
<span>Nifanye nini iwapo nimefukuzwa kazi bila kuwa na mkataba wa maandishi?</span>
</p>
<p class="justify">
<span>Kuwa na mkataba wa maandishi si sharti pekee la kuthibitisha ajira. Sheria inatambua mkataba wa mdomo au wa kiutendaji pia. Kama umefukuzwa bila sababu ya haki, una haki ya kufungua shauri katika </span>
<span class="bold">Tume ya Usuluhishi na Uamuzi (CMA)</span>
<span> ndani ya siku 30. Ushahidi kama slips za malipo, </span>
<span>maudhurio, </span>
<span>barua pepe, ujumbe wa maandishi, au ushahidi wa mashahidi unaweza kutumika kuthibitisha uwepo wa ajira.</span>
</p>
<p class="justify">
<span>18. </span>
<span>Je, kukosa mkataba wa maandishi kunamaanisha sina haki kama mfanyakazi?</span>
</p>
<p class="justify">
<span>Hapana. Haki za mfanyakazi hazitegemei tu mkataba wa maandishi. Mara tu unapokuwa umeanza kufanya kazi chini ya uongozi wa mwajiri na kwa malipo, unakuwa na uhusiano wa ajira unaotambulika kisheria, hivyo unastahili haki zote kama zilivyoainishwa kwenye Sheria ya Ajira na Mahusiano Kazini.</span>
</p>
<p class="left">
<span>19. </span>
<span>Ni adhabu gani mwajiri anaweza kupata kwa kushindwa kutoa mkataba wa ajira kwa mfanyakazi?</span>
</p>
<p class="left">
<span>Kulingana na Sheria ya Ajira, mwajiri anakiuka sheria kwa kushindwa kutoa mkataba wa maandishi. Anaweza kuamriwa na Tume au Mahakama kutoa fidia, kulipa adhabu ya fedha, au kutoa mkataba kwa mfanyakazi kwa mujibu wa miongozo ya Idara ya Kazi.</span>
</p>
<p class="left">
<span>20. </span>
<span>Je, mwajiri anaweza kusema sina haki kwa sababu 'hatukusaini chochote'?</span>
</p>
<p class="justify">
<span>Hapana. </span>
<span> Japokuwa mkataba wa maandishi unasisitizwa, </span>
<span>Sheria inatambua uhusiano wa ajira hata kama haukuwepo mkataba wa maandishi. Ikiwa ulifanya kazi kwa mwajiri, ulipokea mshahara, na ulifuata </span>
<span>maagizo ya mwajiri, basi kuna ushahidi wa uwepo wa ajira. Hivyo bado unalindwa na sheria na una haki ya kudai stahiki zako.</span>
</p>
</body>
</html>